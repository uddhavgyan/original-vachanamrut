### तरंग २१८ - वड़ताल १८

---

शकाब्दे विकमार्कस्य नेत्राष्टवसु भूमिते । माघशुक्लप्रतिपदि वचोऽमृतमिदं हरेः ॥१॥\
तत्र वृत्तालयपुरे लक्ष्मीनारायणालये । सन्ध्यानीराजनस्यान्ते स न्यषीदत् सदासने ॥२॥\
सितवासा वृतोऽनेकैर्नानाभक्तैः स सर्वतः । उवाच महतः साधून् प्रश्नं कर्वे निशम्यताम् ॥३॥ \
सत्सङ्गिनां नृणां किं किमवश्यं ज्ञेयमञ्जसा । इति पुष्टवोत्तरमपि तस्य स स्वयमाह तान् ॥४॥\
सम्प्रदायस्तथाभीष्टग्रन्था गृहिसतां वृषाः । इष्टदेवश्चेति सम्यक् बोध्यं सत्सङ्गिपुरुषैः ॥५॥ \
तत्राद्यः सम्प्रदायस्तु स्वगुरूणां परम्परा । गुरुस्तत्रादिमो जेय उद्धवोऽध्वप्रवर्तनात् ॥६॥\
बोध्यः स रामानन्दो हि कृष्णार्पितगुरुत्वधः । स्वामिनस्तस्य च ज्ञेयः साक्षाद्रामानुजो गुरुः ॥७॥\
श्रीराख्ये महाक्षेत्रे समाधी स गुयेस्ततः । प्राप्तवान् वैष्णवीं दीक्षां तस्य शिष्यो भवाम्यहम् ॥८॥\
मयायोध्याप्रसादे च रघुवीरे सुते स्विका । धर्मवंश्येऽस्ति निहिता गुरुतेति गुरुक्रमः ॥९॥\
ग्रन्थास्त्वभीष्टा अष्टौ हि भवन्त्युद्धववत्र्त्मनि । वेदाच व्याससूत्राणि श्रीमद्भागवतं तथा ॥१०॥ \
विष्णुनामसहस्त्राख्यं स्तोत्रं भगवतोदिता । गीता विदुरनीतिश्च भारतस्थमिदं त्रयम् ॥११॥\
श्रीवासुदेवमाहात्म्यं तथा स्कन्दपुराणगम् । याज्ञवल्क्यस्मृतिश्चेति ग्रन्था आग प्रकीतिताः ॥१२॥\
त्यागिनां च गृहस्थानां धर्मा ये ते पृथक् पृथक् । श्रीवासुदेवमाहात्म्याद्विज्ञातव्या अशेषत: ॥१३॥\
इष्टदेवस्तु भगवान् श्रीकृष्णो राधिकापतिः । प्रत्यक्षं च परोक्षं च ज्ञेयं रूपं यदस्य तत् ॥१४॥\
परोक्ष ब्रह्मधामस्थ गोलोके द्विभुजं सदा । राधया च श्रिया जुष्टं कोटिसूर्यसमद्युति ॥१५॥ \
श्रीदामानन्दप्रमुखैः पार्षदैस्तन्निषेवितम् । स कृष्णोऽनन्तकोट्यण्डसर्गस्थित्यन्तकारकः ॥१६॥\
चतुर्भु चाष्टभुजं स सहस्त्रभुजं तथा । धामान्तरेष रूपं स्वं धुत्वास्ते च पृथक् पृथक् ॥१७॥\
वासुदेवादिरूपेण चतुव्यूहः स जायते । केशवाद्यात्मना चासौ चतुविशतिधा प्रभुः ॥१८॥ \
एव च वराहादीनवतारान घरातले । दधाति सर्वशास्वाणां तात्पर्य चास्ति तत्र वै ॥१९॥\
स परोक्ष रूपमित्यं हि ज्ञेयं कृष्णस्य तत्त्वतः । प्रत्यक्ष तु नराकारं वर्तमानं घरातले ॥२०॥ \
नरकृतेर्भगवतश्चरित्राणि त्वशेषतः । श्रव्याणि साक्षाद व्यासेन वर्णितान्यतिभक्तितः॥२१॥ \
आचार्येभ्यक्ष सर्वेभ्यो व्यास एव महान् मतः । स्वत एव प्रमाणत्वात्तद्वाक्यानां हि वेदवत् ॥२२॥\
आचार्याः शङ्करो रामानुजो मध्वस्तथापरे । निम्बार्कविष्णुस्वाम्याद्या भुवि सद्धमहतवः ॥२३॥\
व्यासवाक्यानि जगृहस्ते प्रमाणतयाखिलाः । अतस्तानि प्रमाणानि सन्ति मुख्यतयेव नः ॥२४॥ \
स श्रेयसे नृणामादौ व्यधाद्वेदं चतुविधम् । ब्राह्मादीनि पुराणानि भारतं चाकरोत्ततः ॥२५॥\
तथाप्यात्यन्तिकत्रेयः साधनं न स्फुटं मया । प्रोक्तमित्याप्ततापोऽसौ श्रीमद्भागवतं व्यधात् ॥२६॥\
वेदशास्त्रपुराणानां पञ्वरात्रस्य चाखिलम् । सारमाकृष्य रचितमेतत्तेन रसात्मकम् ॥२७॥\
तत्र सर्वावताराणां धर्ता कृष्णः स्वयं प्रभुः । अवतारीति गदितः स चास्ति निर्गुणः सदा ॥२८॥ \
स्वनिर्गुणत्वं स्वेनैव श्रीकृष्णेनोद्धवं प्रति । प्रोक्तमेकादशस्कन्धे गुणाध्यायेऽस्ति हि स्फुटम् ॥२९॥ \
निर्गुणस्यैव सम्बन्धाद्यस्य भावा गुणात्मकाः । अपि निर्गुणतां याति ततः कृष्णोऽस्ति निर्गुणः ॥३०॥\
येन केनापि भावेन कामद्वेषभयादिना । ये प्राप्तास्तस्य सम्बन्धं ते च निर्गुणतां ययुः ॥३१॥\
यद्यसौ निर्गुणो न स्याच्छ्द्धसत्त्वात्मको भवेत् । तत्सम्बन्धात् कथं तहि निर्गुणा गोपिकादयः ॥३२॥\
अतो निर्गुण एवासावत्र नास्त्येव संशयः । दिव्यत्वं जन्मकर्मादेः स्वस्याह स्वयमेव सः ॥३३॥\
जन्म कर्म च मे दिव्यमेवं यो वेत्ति तत्त्वतः । त्यक्त्वा देहं पुनर्जन्म नैति मामेति सोऽर्जुन ॥३४॥\
कृष्णेनानेन केभ्यश्चिदभक्तेभ्यश्च निजेच्छया । रूपान्तराण्यद्युतानि दशितानि भवन्त्यपि ॥३५॥\
चतर्भुजं चाष्टभुजं सहस्त्रभुजमित्यपि । यथाप्रयोजनं रूपमाविर्भावयति स्म सः ॥३६॥\
तेषां त्रिविधरूपाणां भेदात्तस्य स्वरूपतः । उपासनाया भेदस्तु शास्त्रोक्तो युक्त एव हि ॥३७॥\
एकस्यैव स्वरूपस्य द्विभुजस्यापि केचन । स्थानावस्थावेषभेदाद्विभिन्नोपासनं विदुः ॥३८॥\
व तदस्मन्मतं तस्मात्तन्न ग्राह्यं मुमुक्षुभिः । तथैव तस्याचरणमप्याचर्यं न मच्छ्रितैः ॥३९॥\
स्वधर्मज्ञानवैराग्यभक्तिबोधकराणि च । स्वस्वीयभक्तमाहात्म्यावेदकानि यथार्थतः ॥४०॥\
उद्धवं प्रति यान्यस्य यानि स्यार्जुनं प्रति । अन्यान् भक्तान प्रति च वा वचनानि जगद्गयेः ॥४१॥\
तान्येवादरतो भक्तैर्यहीतव्यानि सर्वधा । न त्वस्याचरणं दृष्ट्वा कार्यमाचरणं तथा ॥४२॥ \
गोपोचिपयोगं च सकीडादि चास्य यत् । चरित्रं वीक्ष्य तत्तद्वदाचरेद्यः पुमानिह ॥४३॥\
सदाचारपरिभ्रष्टः स पतेन्निरये ध्रुवम् । तस्मान्मदाश्रितैनैवं वृत्यं क्वचन पुरुषैः ॥४४॥ \
अशास्त्रीयं लोकगहाँ श्रीकृष्णाचरणं यथा । न ग्राहां स्वगुरोर्मेऽपि तथैवाचरणं क्वचित् ॥४५॥ \
वाक्यानि त्यागिगृहिणां धमदिर्बोधकानि मे । यान्युद्धवपथे तानि पालनीयानि मच्छितैः ॥४६॥\
वर्तिष्यतेऽन्यथा यस्तु स मदीयो न कहिचित । वार्तेषां हृदये धार्या सर्वैः कार्या च सर्वतः ॥४७॥

पीत्वेति धर्माङ्गभवस्य वाचं सुधामिव त्यागिगृहस्थसङ्घाः ।\
सर्वेऽपि ते तोषमगः सदःस्था दधुश्च यत्नेन हृदम्बुजे ताम् ॥४८॥\
तमेवकृष्णं च निजेश्वरं ते गुरुं च सम्यक् हृदये विदन्तः । \
अनन्यभक्त्या परयैवभेज नगोपमानेश्वर निश्चयास्तम् ॥४९॥

---

**इति श्रीहरिवाक्यसुधासिन्धौ शतानन्दविरचिते द्विशताधिकाष्टादशस्तरङ्गः ॥२१८॥१८॥**