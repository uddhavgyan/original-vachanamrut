> *वेद्यस्य सर्वथा सर्वैः सत्सङ्गिभिरवश्यतः । लक्षणं सम्प्रदायादेः सम्यगष्टादशे स्मृतम् ॥१॥*

**शकेति** । शकेति पूर्वार्धं व्याख्यातम् । (१८८२) माघशुक्लप्रतिपदि माघमाससम्बन्धिनः शुक्लपक्षस्य प्रतिपत्तिथौ इदम् । हरेः । वचोऽमृतम् । अभूत् ॥१॥

**तत्रेति** । तत्र तिथौ । वृत्तालयपुरे लक्ष्मीनारायणालये श्रीलक्ष्मीनारायणापवरकपुरः प्रदेशवर्तिनो महामण्डपस्योदङमुखचन्द्रशालायामित्यर्थः । सदासने पाश्चिकश्वेतोत्तरछद्युते स्थूलतूलिकासने । सन्ध्यानिराजनस्य हरेः सायन्तनारात्रिकस्य । अन्ते समाप्तौ सत्यामित्यर्थः । स श्रीहरिः । न्यषीदत् ॥२॥

**सितेति** । सितवासाः परिहितसकलश्वेतवसनः । अनेकैर्नानादेशागतत्वाद्बहुभिः । नानाभक्तैस्त्यागिभिर्गुहिभिश्च
स्वाश्रितजनैः । सर्वतः परितः । वृतः सभारचनया वेष्टितः। स श्रीहरिः। महतः। साधून् मुक्तानन्दादीन् । उवाच । हे साधवः ।। अहम् । प्रश्नम्। कुर्वे । निशम्यतां श्रूयताम् ॥३॥

**सत्सङ्गिनामिति** । सत्सङ्गिनाम् । नृणाम् । अञ्जसा तत्त्वतः अवश्यम् । किम् । किम् । ज्ञेयम् । इतीत्थम् । पृष्ट्वा । तस्य प्रश्नस्य । उत्तरमपि। तान् साधून् । स्वयम्। स श्रीहरिरव । आह ॥४॥

**सम्प्रदाय इति** । सम्प्रदायो गुरुपरंपरा । अभीष्टग्रन्थाः सम्प्रदायप्रवर्तकाभिमता ग्रन्थाः । तथा। गृहिसत गृहस्थानां साधूनां च । वृषा धर्माः । इष्टदेवश्च । इत्येतत्सम्प्रदायादिचतुष्कम् । सत्सङ्गिपूरुषैः सम्यग्यथार्थतः बोध्यम् ॥५॥

**तत्रेति** । तत्र तेषु सम्प्रदायादिषु चतुर्षु मध्ये। आद्यः प्रथमः । सम्प्रदायस्तु । स्वगुरूणाम् । परंपरानुकमः । ज्ञेयः । 'सम्प्रदायो गुरुक्रम' इत्यमरोक्तेः । तत्र तेषु गुरुषु मध्ये । अध्वप्रवर्तनात् स्वसम्प्रदायप्रवर्तनाद्धेतोः । आदिमः प्रथमः । गुरुः । उद्धवः । ज्ञेयः ॥६॥

**बोध्य इति** । कृष्णार्पितगुरुत्वधूः । स उद्धवः । रामानन्दो हि रामानन्दस्वाम्येव । बोध्यो ज्ञेयः । तस्य रामानन्दस्य । स्वामिनः । गुरुः । साक्षात्प्रत्यक्षः । रामानुजो लक्ष्मणाचार्यः । ज्ञेयः । अस्य प्राग्भवे श्रीकृष्णशिष्यत्वेऽपि दुर्वासः शापप्राप्तरामानन्दावतारे रामानुजस्य तद्‌गुरुत्वादेवमुक्तम् ॥७॥

एतदेव स्पष्टयितुमाह ।**श्रीरङ्गेति**। स रामानन्दस्वामी । श्रीरङ्गाख्ये । महाक्षेत्रे । समाधौ । गुरोः । ततो
रामानुजात् वैष्णवीम् दीक्षाम् । । प्राप्तवान् । अहम् । तस्य रामानन्दस्वामिनः । शिष्यः । भवामि ॥८॥ 

**मयेति** । मया । धर्मवंश्ये धर्मवंशभवे । सुते दत्तविधिना पुत्रत्वेनाङ्गीकृते । अयोध्याप्रसादे । रघुवीरे च
। स्विका मदीया । गुरुता आचार्यधुरा । निहिता समाहिता । अस्ति । इतीत्थम् । गुरुक्रमः सम्प्रदायः । ज्ञेयः ॥९॥

**ग्रन्था इति** । ग्रन्थास्तु । उद्धववर्त्मनि । अष्टौ । अभीष्टाः। भवन्ति । हि। तन्नाम्ना निर्दिशति सार्घद्वाभ्याम् । वेदाश्चत्वारोऽपि निगमाः । तथा। व्याससूत्राणि । श्रीमद्भागवतं पुराणं च ॥१०॥

**विष्णिवति** । विष्णुनामसहस्त्राख्यम् । स्तोत्रम् । भगवता श्रीकृष्णेन । उदितार्जुनं प्रति कथिता । गीता विदुरनीतिश्च । इदं विष्णुसहस्त्रनामस्तोत्रादि । त्रयम् । भारतस्थम् । ज्ञेयम् ॥११॥
श्रीवासुदेवेति । तथा । स्कान्दपुराणगम् । श्रीवासुदेवमाहात्म्यम् । याज्ञवल्क्यस्मृतिश्च । इत्येते । मष्टौग्रन्थाः । प्रकीर्तिताः ॥१२॥

**त्यागिनामिति** । त्यागिनां साधूनाम्। गृहस्थानां च। ये। धर्माः। ते तु । श्रीवासुदेवमाहात्म्यात् । पृथक् व्यक् । अशेषतः । विज्ञातव्याः ॥१३॥

**इष्टदेव इति** । इष्टदेवस्तु । राधिकापतिः । भगवान् । श्रीकृष्णः । ज्ञेयः । अस्य श्रीकृष्णस्य । प्रत्यक्षम्
| परोक्षं च । यत् रूपम् । तत् । ज्ञेयम् । दिव्यमानुषापरपर्याययोः परोक्षप्रत्यक्षरूपयोरेकत्वं बोध्यमिति भावः ॥१४॥

**परोक्षमिति** । परोक्षं तस्य परोक्षरूपं तु । गोलोके । तत्रापि । ब्रह्मधामस्थमक्षरधामावस्थितम् । सदा द्विभुजं भुजद्वयोपेतम् । राधया । त्रिया च । जुष्टं सेवितम् । कोटिसूर्यसमद्युति । अस्ति ॥१५॥

**श्रीदामेति** । तत् तस्य परोक्षरूपम् । श्रीदामनन्दप्रमुखैः पार्षदैः । निषेवितम् । स परोक्षरूपः । कृष्णः अनन्तकोट्यण्डसर्गस्थित्यन्तकारकः । अस्ति ॥१६॥

**चतुरिति** । स श्रीकृष्णः चतुर्भुजम् । तथा । अष्टभुजम् । सहस्त्रभुजं च स्वं स्वकीयम् । रूपम् । धृत्वा घामान्तरेष्वक्षरधामेतरवैकुण्ठादिपदेषु । पृथक् । पृथक् । आस्ते ॥१७॥

**वासुदेवेति** । प्रभुः स श्रीकृष्णः । वासुदेवादिरूपेण । चतुर्व्यहः । जायते । असौ श्रीकृष्णः । केशवाद्यात्मना केशवादिव्यूहरूपेण चतुर्विशतिधा च । जायते ॥१८॥

**स इति** । स श्रीकृष्ण एव । घरातले । वराहादीन् । अवतारान् । दधाति । सर्वशास्त्राणां वेदादीनाम् । वात्पर्य च। तत्र वै श्रीकृष्णे एव । अस्ति । सर्वशास्त्राणि साक्षात्परंपरया वा तमेव प्रतिपादयन्तीत्यर्थः ॥१९॥

**परोक्षमिति** । इत्थममुना प्रकारेण । कृष्णस्य परोक्षम् । रूपम् । तत्त्वतः । ज्ञेयम् । प्रत्यक्षं रूपं तु । घरातले । वर्तमानम् । नराकारम् । ज्ञेयम् ॥२०॥

**नराकृतेरिति** नराकृतेः । भगवतः श्रीकृष्णस्य । अशेषतः समग्राणि । चरित्राणि । साक्षाद्भगवदवतारेण । व्यासेन कृष्णद्वैपायनेन । वर्णितानि । श्रीमद्भागवतभारतादिषु वर्णितानि सन्तीत्यर्थः । तानि । अतिभक्तितः । श्रव्याणि मुमुक्षूणां श्रोतुमर्हाणि सन्ति ॥२१॥

व्यासकृतग्रन्थश्रव्यतायां तस्य भगवदवतारत्वं वेदाद्याचार्यत्वं वेदवत्तद्वाक्यस्य स्वतः प्रमाणत्वं च हेतुतयाह । **आचार्येभ्य इति** । सर्वेभ्यः । आचर्येभ्यः । व्यास एव । महान्। मतः। हि यतः । वेदवत् । तद्वाक्यानां व्यासवचनानाम् । स्वत एव । प्रमाणत्वादप्रामाण्ये कारणरहितत्वाद्धेतोः । वेदानां भगवद्वाक्यत्वाद्व्यासस्य भगवदवतारत्वाद्वेदेष्विव व्यासव्याक्येष्वपि प्रमाणापेक्षाभावात्तद्वाक्यान्येव मुमुक्षुश्रव्याणीतिभावः ॥२२॥

बादयौँ इलोमिजैमिन्याद्याचार्याणां कृष्णावतारसमकालीनत्वात्तदप्रसिद्धेस्तान् हित्वा कल: सार्धत्रिसहस्रवर्षगमनानन्तरसम्भूताः साम्प्रतकालप्रसिद्धाः शङ्कराद्या आचार्या अपि व्यासाचार्यप्रामाण्यमेव स्वीचकुरित्याह सार्धेन। **आचार्या इति** । शङ्करः । रामानुजः । मध्वः । तथा निम्बार्कविष्णुस्वाम्याद्याः । अपरे । आचार्याः । भुवि । सद्धर्महेतवः । अभवन् ॥२३॥

**व्यासेति** । अखिलाः सर्वेऽपि । ते शङ्कराद्या आचार्याः । व्यासवाक्यानि । प्रमाणतया । जगृहुः । अतो हेतोः । तानि व्यासवाक्यानि । नोऽस्माकम् । मुख्यतयैव । प्रमाणानि प्रमाणभूतानि । सन्ति ॥२४॥

**स इति** । स व्यासः । नृणाम् । श्रेयसे । आदौ । वेदम् । चतुर्विधमृगादिसंज्ञाभेदेन चतुष्प्रकारम् । व्यधात् कृतवान् । 'व्यदधाद्यज्ञसन्तत्यै वेदमेकं चतुर्विधमिति' श्रीभागवतोक्तेः (भा. १-४-१९) । ततस्तदनन्तरम् । ब्राह्मादीनि । पुराणानि । भारतं च । अकरोत् ॥२५॥

**तथेति** । तथापि एतावति प्रयत्ने व्यासेन कृते सत्यपि । मया । आत्यन्तिकश्रेयः साधनम् । स्फुटं यथा तथा । न प्रोक्तम् । इतीत्थम् । आप्ततापः असौ व्यासः । श्रीमद्भागवतम् । व्यधात् । तत एवास्य सन्तापोपशमनपूर्वानिर्वृतिजतिति भावः ॥२६॥

साम्प्रतं तत्कृत श्रीभागवतग्रन्थप्रशंसामाह। वेदेति । वेदशास्त्रपुराणानाम् । पञ्चरात्रस्य । चकारादार्षरामायणादेः । अखिलम् । सारम् । आकृष्योपादाय । तेन व्यासेन। रसात्मकं रसरूपम् एतत् श्रीमद्भागवतम् । रचितम् ॥२७॥

**तत्रेति** । तत्र । श्रीभागवते । प्रभुः । स्वयम्। कृष्णः। सर्वावताराणाम् । धर्ता अत एव । अवतारी । इतीत्थम् । गदितः । स श्रीकृष्णः। सदा। निर्गुणो मायिकगुणवर्जितः । अस्ति ॥२८॥

**स्वेति** । स्वेन । श्रीकृष्णेन । श्रीकृष्णेन स्वयमेवेत्यर्थः । स्वनिर्गुणत्वम् । एकादशस्कन्धे । गुणाध्याये पञ्चविंशे गुणविभागाध्याये । उद्धवं प्रति। स्फुटं यथातथा। प्रोक्तम्। अस्ति। हि ॥२९॥

**निर्गुणस्येति** । निर्गुणस्य । यस्य कृष्णस्य । सम्बन्धादेव । गुणात्मका अपि । भावाः कर्मज्ञानदेशादयः । निर्गुणताम् । यान्ति । ततो हेतोः । कृष्ण एव । निर्गुणः । अस्ति ॥३०॥

**येनेति** । किञ्च । ये जनाः । कामद्वेषभयादिना । येन । केनापि । भावेन । तस्य निर्गुणस्य । कृष्णस्य । सम्बन्धम् । प्राप्ताः । ते जनाः । निर्गुणताम् । ययुः ॥३१॥

**यदीति** । असौ कृष्णः । यदि । निर्गुणः । न स्यात् । शुद्धसत्त्वात्मकः । भवेत् । तर्हि । तत्सम्बन्धात् । गोपिकादयः । निर्गुणाः । कथम्। भवेयुरिति शेषः ॥३२॥

**अत इति** । अतो हेतोः । असौ कृष्णः । निर्गुण एव । अस्ति। अत्रास्मिन्नर्थे । संशयः । नास्त्येव । स्वस्य जन्मकमदिः । दिव्यत्वममायिकत्वम् । स श्रीकृष्णः । स्वयमेव । आह गीतायामर्जुनं प्रति जगाद ॥३३॥

तदेवाह । **जन्मेति** । हे अर्जुन ।। एवमतः पूर्ववर्तिश्लोकत्रयोक्तप्रकारेण । यः पुरुषः। मे मम। जन्म । कर्म चरित्रं च । तत्त्वतो यथार्थतया । दिव्यम्। वेत्ति । स पुरुषः । देहम् । त्यक्त्वा । पुनः। जन्म । नैति । किन्तु । मामेव । एति प्राप्नोति ॥३४॥

**कृष्णेनेति**  । अनेन निर्गुणेन । कृष्णेन । निजेच्छया। केभ्यश्चित् । भक्तेभ्यः । अद्भुतानि । रूपान्तराण्यपि । दर्शितानि । भवन्ति ॥३५॥

तानि प्रदर्शयति । **चतुरिति** । स कृष्णः। चतुर्भुजम् । रूपम्। अष्टभुजम् । रूपम्। सहस्त्रभुजम् । रूपं च। इत्यपि इदं त्रिविधं रूपमपि। यथा। प्रयोजनम्। आविर्भावयति स्म देवक्यादिभक्तेभ्यः स्वैश्वर्येण दर्शयामास ॥३६॥

**तेषामिति** । तेषाम् । त्रिविधरूपाणाम् । तस्य निर्गुणस्य कृष्णस्य । स्वरूपतो द्विभुजाद्वास्तविकस्वरूपात् सकाशात् । भेदाद्वास्तविकपृथग्भावाद्धेतोः शास्त्रोक्तः । उपासनायाः । भेदस्तु युक्त एव । अस्ति ॥३७॥

**एकस्येति** । केचनोपासकाः। द्विभुजस्य । एकस्य । स्वरूपस्यैव। स्थानानि। गोकुल-मथुरा-द्वारिकादीनि च अवस्था बाल्ययौवनादिकाश्च वेषा बर्हापीडादयश्च तेषां भेदः पृथक्त्वं तस्मात् विभिन्नोपासनम् । विदुर्वदन्ति । स्थानादौन्यालम्ब्यैकस्यैव तस्य मूर्तिभेदस्वीकारेणोपासनाभेदान् ब्रुवन्तीत्यर्थः ॥३८॥

**नेति** । तत्तथाविधमुपासनम् । अस्मन्मतम् । नास्ति । अशास्त्रीयत्वान्मया न स्वीकृतमस्तीत्यर्थः ।
तस्माद्धेतोः । मुमुक्षुभिः । मच्छ्रितैः । तत् । न ग्राह्यम् । तथैव तद्वदेव । तस्य कृष्णस्य । आचरणमपि । नाचर्य  नैवाचरणीयम् ॥३९॥

**स्वेति** । यथार्थतः । स्वधर्मज्ञानवैराग्यभक्तिबोधकराणि । स्व स्वयं श्रीकृष्णश्च स्वीयभक्ताः स्वैकान्तिकभक्तजनाश्च तेषां यन्माहात्म्यं तस्यावेदकानि ज्ञापकानि ॥४०॥

**उद्धवमिति** । जगद्गुरोः । अस्य श्रीकृष्णस्य । उद्धवं प्रति । यानि । वचनानि । स्युः । अर्जुनं प्रति चापि । यानि । वचनानि । स्युः । अथवा । अन्यान्। भक्तान् प्रति चापि । यानि । वचनानि । स्युः ॥४१॥
तानिति । तानि वचनान्येव । भक्तैः । आदरतः । सर्वथा । ग्रहीतव्यानि । अस्य कृष्णस्य । आचरणम् दृष्ट्‌वा । तथा । तेन प्रकारेणैव आचरणम् । न कार्यम् । इति त्रयाणामेकसम्बन्धः ॥४२॥

**गोपेति** । किञ्च । गोपोच्छिष्टोपयोगं गोपभुक्तशेषात्राशनम् । यसकीडादि च । यत् । अस्य । कृष्णस्य । चरित्रम् । तत् । वीक्ष्य । इह लोके । यः पुमान्। तद्वच्छ्रीकृष्णवत् आचरेत् ॥४३॥

**सदिति** । स पुमान् । सदाचारपरिभ्रष्टः साधुपुरुषनिबद्धाचारमार्गच्युतः सन् । ध्रुवं निश्चितमेव । निरये । पतेत् । तस्माद्धेतोः । मदाश्रितैः । पूरुषैः । क्वचन कदाचिदपि । एवं कृष्णाचरणानुसारेण । न वृत्यम् ॥४४॥
अशास्त्रीयमिति । यथा अशास्त्रीयम् । लोकगहाँ सकलजननिन्द्यम् । श्रीकृष्णाचरणम् । न ग्राह्यमाचरणीयत्वेन नोपादेयम् । तथैव । स्वगुरोर्युष्माकं देशिकस्य । मे ममापि । आचरणम् । क्वचित् । न ग्राह्यम् ॥४५॥

**वाक्यानीति** । उद्धवपथे । औद्धवाध्वनि । त्यागिगृहिणाम् । धर्मादेः स्वधर्म-ज्ञान-विरक्ति भक्तिभगवन्माहात्म्यादीनामित्यर्थः । बोधकानि प्रतिपादकानि। यानि । मे मम। वाक्यानि । सन्ति । तानि । मच्छ्रितैः । पालनीयानि ॥४६॥

**वर्तिष्यत इति** । यो मदाश्रितजनः । अन्यथा मदुक्तान्यप्रकारेण । वर्तिष्यते । सः । कर्हिचित् । मदीयः । नतु नैव ज्ञेयः । एषा सम्प्रदायादिचतुष्कबोधिका। वार्ता। सर्वैः सकलैरपि मदाश्रितैर्भवद्भिः । हृदये स्वस्वमानसे धार्या । सर्वतः सर्वेषां मदाश्रितानां पुरत इत्यर्थः । कार्या च ॥४७॥

**पीत्वेति** । इत्येवंविधाम् । धर्माङ्गभवस्य धर्मसुनोः श्रीहरेः । सुधामिवामृततुल्याम् । वाचम् पीत्वा । सदः स्थाः । ते । सर्वेऽपि । त्यागिगृहस्थसङ्घाः । तोषम् । अगुः प्रापुः । तां श्रीहरिवाचम् । इदम्बुजे स्वस्वत्परो । यत्लेन । दधुः ॥४८॥

**तमिति** । किञ्च । ते त्यागिगृहस्थसङ्घाः । निजेश्वरं स्वेष्टदेवम् । गुरुम् । तं श्रीहरिमेव । कृष्णम् । हृदये स्वज्ञानमुपदेष्टुं कृष्णमन्यं वदत्यथाप्ययमेव सोऽस्तीति जानन्त इत्यर्थः । अत एव । नगोपमानेश्वरनिश्चयाः पर्वता । सम्यक् । विदन्तः । परोक्षप्रियत्वात् स्वमुखेन स्वमहिमानं वक्तुमनर्हत्वात् स्वमेव परमार्थ: श्रीकृष्णः सत्रपि यथा सुस्थिरत्वादचलाः सन्ति तथा श्रीहरौ स्वस्वान्तःकृतसुस्थिराचलपरमेश्वरत्वनिश्चयाः सन्त इत्यर्थः । परया सर्वोत्कृष्टया । अनन्यभक्त्यैकान्तिकोपासनया । तं श्रीहरिमेव । भेजुरसेवन्तः ॥४९॥

> *वेद्यं स्वभक्तैः सकलैयर्योऽवश्यं लक्षणं हरिः । प्रोचे स्वसम्प्रदायादेः परोक्षत्वेन तत्र च ॥१॥*\
> *प्रत्यक्षस्य परोक्षस्य स्वस्य रूपस्य च स्फुटम् । ज्ञानं यथार्थतः प्राह तज्ञ्जानं मे ददातु सः ॥२॥*

---

**इति श्रीमदेकान्तिकधर्मप्रवर्तकश्रीहर्यैकान्तिकोपासकश्रीहरिकृष्णभगवत्सूनुरघुवीराचार्यविरचितायां
सेतुमालाख्यायां श्रीहरिवाक्यसुधासिन्धुटीकायां द्विशताधिकाष्टादशस्तरङ्गः ॥२१८॥१८॥**
