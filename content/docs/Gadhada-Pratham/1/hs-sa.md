---
title: "સંસ્કૃત"
---
### ॐ श्रीस्वामिनारायणाय नमो नमः । 

शकाब्दे विक्रमार्कस्य रसाश्ववसुभूर्मिते । चतुर्थ्यां सहसः शुक्ले वचोऽमृतमिदं हरेः ॥१॥\
तत्र दुर्गपुरे दुर्ग उत्तमस्य सतां मठे । निजभक्तसभामध्ये न्यषीदत् स सिताम्बरः ॥२॥\
अथोवाच स्वयं साधून् प्रीतः स्वाननचक्षुषः । साधनेष्विह सर्वेषु कठिनं यत्तदुच्यताम् ॥३॥\
इति पृष्टाः सदः स्थास्ते यथामति तदुत्तरम् । चकुस्तदयथा ज्ञात्वा स्वयमेवाब्रवीत् प्रभुः ॥४॥\
अखण्डं भगवद्रूपे स्थापनं मनसः सदा । एतदेवातिकठिनं सर्वसाधनतो मतम् ॥५॥\
येनैतत्साधितं तस्य त्वितोऽन्यत्किञ्चनाधिकम् । प्राप्यं नास्तीति शास्त्रेषु निश्चित्योक्तं महर्षिभिः ॥६॥\
यद्यद्भक्तेप्सितं वस्तु तत्तत्पूरयति ध्रुवम् । चिन्तामणिरिव ध्याता मूर्तिः सा परमात्मनः ॥७॥\
<mark1>जीवेशब्रह्ममायानां</mark1> स्वरूपाणि पृथक् पृथक् । भक्तो यदि दिदृक्षुः स्यात्तर्हि तानीक्षतेऽधुना ॥८॥\
<mark1>वैकुण्ठादीनि</mark1> धामानि स्वेप्सितानीक्षते च सः । अतो महच्च कठिनमेतत्साधनमीरितम् ॥९॥\
इति प्रश्नोत्तरं श्रुत्वा प्रसेदः सर्वसाधवः । अथ गोवर्द्धनो भक्तस्तमपृच्छणिग्वरः ॥१०॥ \
या प्रोक्ता <mark1>कृष्ण</mark1> ! ते माया तस्या रूपमहं हरे ।। इच्छामि ज्ञातुमित्युक्तः श्रीहरिस्तं समब्रवीत् ॥११॥\
यद्यदेतद्ध्यानकर्तरन्तरायकरं भवेत् । मायैव सा तु विज्ञेया ययाहं मम ते नृणाम् ॥१२॥ \
इति प्रश्नप्रतिवचः श्रुत्वातिप्रीत आस सः । प्रश्नान्तरं चकाराथ मुक्तानन्दः सतां वरः ॥१३॥ \
प्रभो ! भागवता अन्ते पिण्डं हित्वात्र भौतिकम् । यान्त्याप्य कीदृशं देहं कथं तव परं पदम् ॥९४॥ \
तमुवाच ततः स्वामी चिन्मयं दिव्यविग्रहम् । <mark1>कृष्णेच्छ्यैव</mark1> सम्प्राप्य यान्ति <mark1>गोलोकधाम</mark1> ते ॥१५॥\
तत्र कश्चित् समारुह्य तार्थ्यं कञ्चिन्महारथम् । याति कश्चिद्विमानं च तान् समाधिस्थ ईक्षते ॥१६॥\
अथ तं हरजिद्भक्तः पप्रच्छ स्वबुभुत्सितम् । प्रभो ! मत्प्रश्नमाकण्र्ण्य कर्तुमर्हसि चोत्तरम् ॥१७॥ \
बहुकालं कुर्वतोऽपि सत्सङ्गं स्वतनौ यथा । दैहिके चास्ति सम्प्रीतिस्तथा तत्र न जायते ॥१८॥ \
अत्र किं कारणमिति तेन पृष्टोऽब्रवीद्धरिः । नास्त्यस्य पुंसो भगवन्माहात्म्यज्ञानमञ्जसा ॥१९॥\
माहात्म्यं ज्ञायते सम्यक् सतामेव प्रसङ्गतः । मुमुक्षुभिर्नरैः श्रद्धा तद्वाक्ये क्रियते यदि ॥२०॥\
तत्स्वभावोपरि यदा सद्धिर्वार्ता विधीयते । तदा तत्त्यजनाशक्तो दोषं गृह्णाति सत्सु सः ॥२१॥ \
तेन पापेन तेष्वस्य न प्रीतिर्जायते दृढम् । पुण्यतीर्थकृताघस्य वज्रलेपत्वमस्ति च ॥२२॥ \
अन्यत्र कृतपापानां लयः सङ्गात् सतां भवेत् । लयस्तेषु कृतानां तु न विना तदनुग्रहम् ॥२३॥\
दोषं न गृह्णीत सतां यदाङ्ग ! तदैव सत्स्वेष उदारहार्दम् । प्राप्नोति तस्माद् गुण एव तेषां ग्राह्यः सदा नैव कदापि दोषः ॥२४॥\
श्रुत्वा हरेर्वाक्यमिति प्रसन्नो भक्तः स आसीदमृतोपमानम् । अन्येऽपि सर्वे मुदितास्तमीशं नत्वोपदेशं तमधारयंश्च ॥२५॥
## इति श्रीहरिवाक्यसुधासिन्धौ शतानन्दविरचिते प्रथमस्तरङ्गः ॥१॥

