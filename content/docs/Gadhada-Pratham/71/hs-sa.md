शकाब्दे विकमार्कस्य रसाश्ववस भूमिते । चैत्रासितचतुर्थ्यां च वचोऽमृतमिदं हरेः ॥१॥\
तत्र दुर्गपुरे दुर्ग उत्तमस्यैव वेश्मनः । प्रत्यग्द्वारस्य वेद्यां स न्यषीदन्मञ्च उत्तमे ॥२॥\
सितसर्वाम्बरो नैकदेशायातनिजाश्रितैः । वृतः सन्दिश्च गृहिभिः शृण्वन् सत्कृतगायनम् ॥३॥\
कृष्णपद्यश्रुतिप्रीतः स उवाच स्वयं निजान् । कस्यचित् संशयः कश्चिद्यदि स्यात्तहि पृच्छतु ॥४॥\
सोमवर्माथ पप्रच्छ तं प्रणम्य कृताञ्जलिः । अपराधा देहिभिस्ते कियन्ते बहवो हरेः ॥५॥\
त्वं तु तान् भक्तवात्सल्यात क्षमसे करुणानिधिः । तत्रापि कश्चिदक्षम्यो मन्तरस्ति त्वया न वा ॥६॥\
इति पृष्टः स ऊचे तं मन्तून् भक्तस्य सत्पतिः । क्षमते निजभक्तस्य द्रोहमेकं विनाखिलान् ॥७॥\
अतोऽल्पस्यापि भक्तस्य हरेः कार्यो न सर्वथा । अपराधस्तं भजतान्यथा स्यात् संसृतिप्रमः ॥८॥\
किञ्च सर्वापराधेषु कृष्णस्याकारखण्डनम् । महापराधो विज्ञेयः स कार्यः सर्वथा न वै ॥९॥\
निजेऽक्षरे परे धाम्नि कोटिसूर्यादिभास्वरे । सदा दिव्याकृतिः कृष्णो भगवान् पुरुषोत्तमः ॥१०॥\
मुक्तैविराजते दिव्यब्रह्मरूपैर्निषेवितः । स एव कृपया भूमौ जायतेऽत्र नराकृतिः ॥११॥\
ब्रह्मरूपो हि तद्देहो दृश्यते भौतिको यथा । न त्वसौ भौतिकः किन्तु दिव्य इत्यवधार्यताम् ॥१२॥\
चतुविशतितत्त्वानि देहावस्थात्रिके तथा । कृष्णाङ्ग एतत्सर्व तु दृश्यमान बृहद् ध्रुवम् ॥१३॥\
इत्युक्त्वा ब्रह्मसाकारनिराकारत्ववादिनी । लक्ष्यीकृत्य मते साधून् सोऽपुच्छन्महतः प्रभुः ॥१४॥\
सन्तः । पृच्छामि वः किञ्चित्तच्छत्वा कुरुतोत्तरम् । रामानुजः शङ्करच महाचार्यावुभौ श्रुतौ ॥१५॥\
परस्परविरुद्धेस्तस्तयोरिह मते उभे । ब्रह्म साकारमित्येकमन्यद्वा निराकृति ॥१६॥\
कतरत्तत्र युष्माके हृदयेऽभिमतं सताम् । इति पृष्टास्तमाहस्ते यथाशास्त्रं सुनिश्चितम् ॥१७॥\
साकारं यत्र कृष्णाख्यं ब्रह्मोक्तं तत्प्रियं हि नः । त्राकृतेस्तस्य ते लब्ध्वा परं निःश्रेयसं भवेत् ॥१८॥\
इत्युक्ते तैः प्रहृष्टोऽसौ तानुवाच पुनः प्रभुः । प्रियं यदस्ति युष्माकं तदेवास्ति प्रियं मम ॥१९॥\
तस्याप्तिरिह सर्वेषां भक्तानामद्य वर्तते । तस्मात्परं तु नैवास्ति ज्ञेयं प्राप्यं च किञ्चन ॥२०॥\
तथापि तस्य गोलोकमुख्यधाम्नां ससम्पदाम् । दिदृक्षा यस्य वर्तेत तेजस्वित्वस्य च प्रभोः ॥२१॥\
इंदूशस्येह भक्तस्य भगवन्निश्चयो हरी । ब्राकृतावस्ति वा नेति पृच्छामि यदतीत्तरम् ॥२२॥\
सन्तस्तदोचुर्नास्त्येव निश्चयोऽस्य हरेस्तव । यदसावितरत् कृष्णाद्वस्तु त्वत्ती दिदृक्षते ॥२३॥\
हरिस्तानाह कोऽस्त्यत्र दोषोऽस्य यदसौ पुमान् । कृष्णस्यैव हि धामादि दिदृक्षति न चेतरत् ॥२४॥\
यो भवत् सेवको यस्य चेत्तस्यैव वैभवम् । दिदृक्षेदत्र का हानिः प्रत्युतासी गुणी मतः ॥२५॥ \
इति पृष्ठस्तेन सन्तस्तमूचुः सर्वविद्धवान् । करोत्वस्थोत्तरमिति तथा तान् हरिरब्रवीत् ॥३६॥\
भक्तस्य कृष्यधामादि दिदृशा तृचितैव हि। किन्तु यत्र विधेया सा तत्र नास्तीत्ययोग्यता ॥२७॥\
साक्षात्कृष्णो नराकारो वर्तते यत्र भूतले। तत्रैव तस्य धामादि सर्व भवति वैभवम् ॥२८॥\
यदा प्रादुर्भवत्यत्र कृपया श्रेयसे नृणाम्। तदा सह स्वधाम्ना च परिवारेण जायते ॥२९॥ \
स्वस्य प्राकृतिता धाम्नो भौमत्वं च नरादिता । पार्षदानामिति ज्ञेया तस्य मायैव मोहनी ॥३०॥\
मृत्वदिव्यत्वयोर्भेदस्तेषां नास्त्येव सर्वथा । यत्तानेव समाधिस्था दिव्यरूपान् विचक्षते ॥३१॥\
अतो यत्र भवेत् कृष्णस्तस्य तत्रैव सर्वशः। पार्षदाः शक्तयो धाम सन्तीत्येवावगम्यताम् ॥३२॥\
तस्मै भगवते दत्तमन्नवस्वधनादि यत् । तत्स गृह्यति कृपया प्रीत्या भक्तहिताय वै ॥३३॥\
तत्स्वीकृतं च तत्सर्वं दिव्यतामुपयाति तत् । तद्धाग्नि लभते दाता दिव्यदेहमवाप्य च ॥३४॥\
पीयूषकल्पामिति तस्य वाचं निशम्य ते साधुजनाः सदःस्थाः ।भक्ता गृहस्थाः सकलाच लब्ध्या तीर्ष महान्तं प्रणमन्ति तं स्म ॥३५॥
### इति श्रीहरिवाक्यसुधासिन्धौ शतानन्दविरचिते एकसप्ततितमस्तरङ्गः ॥७१।
