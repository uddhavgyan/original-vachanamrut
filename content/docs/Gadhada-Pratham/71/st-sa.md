> *अक्षम्यो हरिणा भक्तद्रोहरूपोऽपराधकः । हरेः सदा साकृतिता सिद्धान्तत्वेन या मता ॥१॥*\
> *श्रीहरेर्दिव्यभावस्य नृभावस्य च यैकता । एतत्सर्वं त्वेकसप्ततितमे स्फुटमीरितम् ॥२॥*

**शकेति** । शकेति । पूर्वार्धं व्याख्यातम् । (१८७६) चैत्रासितचतुथ्यर्थ्यां चैत्रमासस्य कृष्णपश्वसम्बन्धिन्यां चतुर्थ्यां तिथौ । इदम् । हरेः। वचोऽमृतम्। अभूत् ॥१॥

**तत्रेति** । तत्र तिथौ । दुर्गपुरे । उत्तमस्य । राज्ञः । दुर्गे । प्रत्यग्द्वारस्य पश्चिमाभिमुखस्य । वेश्मन उत्तमनृपभवनस्य । वेद्याम् । उत्तमे स्वास्तरणाच्छादनादिश्रेष्ठे । मञ्श्चे पर्यङ्कासने । स श्रीहरिः । न्यषीदत् दिनस्य षट्‌घटिकावशेषे काले स्वावासादागत्योपविवेश ॥२॥

**सितेति** । सितानि मरालगरुद्धवलानि सर्वाण्यम्बराणि वसनानि यस्य सः । नैकेभ्योऽनेकेभ्यो देशेभ्य आयाताः समागता ये निजाश्रिताः स्वाश्रितास्तैः । सद्भिर्मुनिभिः। गृहिभिश्च । वृतः सभायां परिवेष्टितः । सत्कृतगायनं मुक्तानन्दप्रेमानन्दादिमुनिकृतविपञ्च्यादिवाद्ययुतगानम् । शृण्वत्रेकाग्रतानुनाटनपूर्वकमाकर्णयन् ॥३॥

**कृष्णेति** । कृष्णपद्यश्रुतिप्रीतः श्रीकृष्णयशोऽङ्कितब्रह्मानन्दादिकविकृतोदारपद्यश्रवणमुदितः । स श्रीहरिद । स्वयं केनाप्यननुयुक्त एव । निजान् सभोपविष्टस्वभक्तजनान् । उवाच । हे भक्ताः ।। यदि । कस्यचिदस्य कस्यापि भक्तस्य । कश्चित् यः कोऽपि । संशयः सन्देहः । स्यात् । तर्हि पृच्छतु । इति द्वयोरेकसम्बन्धः ॥४॥

**सोमवर्मेति** । अथानन्तरम् । सोमवर्मा बुट्टपुराधीश्वरसोमवर्मनृपतिः । कृताञ्जलिविनयार्थं कृतकरसम्पुटः सन् । तं श्रीहरिम् । प्रणम्य । पप्रच्छ । हे हरे! । देहिभिर्भवद्भक्तैः शरीरिभिः । हरेः प्रत्यक्षपुरुषोत्तमस्य । ते तव । बहवः । अपराधाः क्रियन्ते प्रतिक्षणं विधीयन्ते। ते च शिक्षापत्र्याः "शैली वा धातुजा मूर्तिरि'ति (शिक्षापत्री-५६) श्लोकस्यार्थदीपिकाटीकातो 'यानेन वा पादुकाभ्या 'मित्यादयो ज्ञेयाः ॥५॥

**त्वमिति** । कल्याणनिधिः । हेतुगर्भमिदं विशेषणम्। त्वं श्रीहरिः । भक्तवात्सल्यात् स्वभक्तेषु स्निग्धत्वाद्धेतोः । तान् स्वभक्तापराधान् । क्षमसे सहसे । तत्र तेष्वपराधेष्वपि । कश्चित् । मन्तुरपराधः । त्वया। अक्षम्यः क्षन्तुमशक्यः । अस्ति । विद्यते । अथवा । नैवास्ति ॥६॥

**इतीति** । इत्यमुना प्रकारेण । पृष्ठः सोमवर्मणानुयुक्तः । स श्रीहरिः । तं सोमवर्मार्ण नृपम् । ऊचे । हे नृपते । सत्पतिः श्रीकृष्णः । निजभक्तस्य स्वीयभक्तजनस्य । एकं केवलम् । द्रोहं विना । भक्तस्य । अखिलान्
। मन्तून् । क्षमते । केवलं स्वभक्तद्रोहरूपमपराधं तु न सहते अन्यांस्तदपराधांस्तु न गणयतीत्यर्थः ॥७॥

**अत इति** । अतो हेतोः । तं यः स्वभक्तद्रोहरूपापराधं न क्षमते तथाविधं श्रीहरिम् । भजता । जनेन । अल्पस्यापि । हरेः । भक्तस्य । अपराधो द्रोहरूपो मन्तुर्सर्वथा कायवाड्मनोभिः । न कार्यः । अन्यथा तद्रोहरूपापराधाचरणे सति तु । संसृतिभ्रमः संसारपर्यावर्तः । स्याज्जायेत् ॥८॥

नन्वयमेव महापराधो भवत्यथवास्त्यतोऽप्यन्यो महापराध इत्याशङ्कायां तन्निवृत्तये स्वयमेवाह । किञ्चेति । किञ्च । सर्वापराधेषूक्तेषु सकलेष्वपराधेषु मध्ये । कृष्णस्य सर्वदा नित्यसिद्धदिव्याकृतेः श्रीकृष्णस्य । आकारखण्डनं स्वकीयाक्षरधामस्थस्य तस्य निराकारत्वेन तन्त्राकृतेर्मायामयत्वेन च कथनपूर्वकं सर्वथाकाराभावोक्त्यामूर्तत्वेन प्रतिपादनमित्यर्थः । महापराधः । विज्ञेयः । स तथाविधो महापराधः । सर्वथा । न कार्यः । वै ॥९॥

साम्प्रतं स्वाक्षरधामस्थस्य भगवतः सदा शोभनावयववद्दिव्याकृतिमत्त्वं तथाविधस्यैव ब्राकृतिधरत्वादुभय-विधाकारस्यैकत्वं चाह चतुर्भिः । **निज इति** । हे नृपते ! । निजे स्वकीये। परे मूलप्रकृतितमः परस्मिन् । कोटिसूर्यादिभास्वरेऽपरिमितभास्करज्योत्स्नाकराग्न्यादिभ्यां अप्यतिभासुरे। अक्षरेऽक्षरब्रह्याख्ये । धाम्नि मनोहरपदे । सदा सर्वकालम् । दिव्याकृतिः रमणीयालौकिकावयववदाकारः भगवाननन्तैश्वर्यसम्पन्नः । पुरुषोत्तमोऽक्षरपुरुषादिभ्योऽप्यत्युत्तमः पुरुषः । कृष्णः ॥१०॥

**मुक्तैरिति** । दिव्यमतिसुन्दरं ब्रह्मरूपं ब्रह्ममयाकारो येषां तैः । मुक्तैः पुरुषैः। निषेवितो दिव्योपचारैर्यथाकालं कृतपरिचर्यः सन् । विराजते राजाधिराजश्रिया संशोभते । इति सार्धस्यैकान्वयः । स एवं ब्रह्ममयाकारो येषां तैः । मुक्तैः पुरुषैः । निषेवितो दिव्योपचारैर्यथाकालं कृतपरिचर्यः सन् । विराजते राजाधिराजश्रिया संशोभते । इति सार्धस्यैकान्वयः । स एवंभूतापरिमितैश्वर्यः श्रीकृष्ण एव । कृपया स्वविरहाक्षमभक्तदयया । अत्र । भूमौ । भारतीयभूवर्तिन्यस्मिन् मनुजलोके इत्यर्थः । नराकृतिः स्वातिदिव्यैश्वर्यगोपनपूर्वं विहितमनुष्यसमानाकारः । जायते प्रादुर्भवति ॥११॥

**ब्रह्मरूप इति** । ब्रह्मरूपः स्वोपासकानां स्वसम्बन्धमात्रेण स्पर्शमणिवद्ब्रह्मभावप्रापकत्वादमायिकः । तद्देहो मनुष्यसमानाकारतया दृश्यमानः श्रीकृष्णदेहः । भौतिको यथा पञ्चभूतोत्पन्न इव । दृश्यते प्राकृतजनदृष्ट्या वीक्ष्यते । तथापि । असौ साक्षाच्छ्रीकृष्णदेहः । भौतिकः पञ्चभूतात्मकः । न तु नैव भवति । किन्तु दिव्यो यथाविधोऽक्षरधाम्नि वर्तते तथाविध एवास्ति । इतीत्थम् । अवधार्यतां निश्चीयताम् ॥१२॥

तद्‌मायिकत्वं विवृणोति चतुरिति । चतुर्विशति तत्त्वानि तमोरजः सत्त्वकार्याणि भूतेन्द्रियदेवतात्मकानि । तथा । देहावस्थात्रिके स्थूलादिदेहत्रिकं जाग्रदाद्यवस्थात्रिके चेत्यर्थः । एतत्सर्वम् । कृष्णाङ्गे साक्षाच्छ्रीकृष्णशरीर । दृश्यमानं प्राकृतचक्षुभिर्वोक्ष्यमाणं सत् । बृहद्ब्रह्मरूपत्वादमायिकमेवास्ति ध्रुवं निश्चितम् । तथाचोक्तं विष्णुपुराणे । 'निर्दोषपूर्णगुणविग्रह आत्मतन्त्रो निश्वेतनात्मकशरीरगुणैश्च हीनः । आनन्दमात्रकरपादमुखोदरादिः सर्वत्र च स्वगतभेद‌विवर्जितात्मे 'ति ॥१३॥

**इतीति** । इत्यमुना प्रकारेण । उक्त्वा सोमवर्मनृपप्रश्नोत्तरं कृत्वेत्यर्थः । ब्रहासाकारनिराकारत्ववादिनी श्रीहरेः साकारताया निराकारतायाश्च बोधके । मते रामानुजशङ्कराचार्यसिद्धान्तौ । लक्ष्यीकृत्य स्वमनस्यभिसन्धाय । प्रभुः । स श्रीहरिः । महतः । साधून् मुक्तानन्दादिमुनीन्। अपृच्छत् । भगवदाकारस्य श्रुत्यादिभिः सर्वचा नित्यसिद्धत्वेऽपि केचनानधिगतश्रुत्यादितात्पर्या भगवन्तं निराकारमन्ये चाधिगत श्रुत्यादिरहस्यास्तं साकारं मन्वते तत्रापि भगवदाकारात्सत्त्वसत्त्वादि‌मुख्यौ शङ्कररामानुजाचार्यों लोकप्रसिद्धौ स्तस्तत्र रामानुजाचार्यसिद्धान्तं स्वप्रियं द्योतयितुं प्रश्नमप्राक्षिदिति भावः ॥१४॥

**सन्त इति** । हे सन्तः ।। वो युष्मान्। किञ्चित्। पृच्छामि। तत्। श्रुत्वा । उत्तरम् । कुरुत । रामानुजः श्रीलक्ष्मणाचार्यः । शङ्करः शङ्कराचार्यश्च । उभौ । महाचायौं । श्रुतौ जगद्विख्यातौ भवतः ॥१५॥
परस्परेति । इह लोके। तयो रामानुजशङ्करयोः। उभे। मते सिद्धान्तौ। परस्परविरुद्धेऽन्योऽन्यविरुद्धोक्तियुक्ते । स्तो भवतः । तयोः परस्परविरुद्धत्वं दर्शयति । एकं तत्राद्यं रामानुजाचार्यमतम् । ब्रह्म श्रीकृष्णो भगवान् साकारं सदा नित्यसिद्धदिव्याकारं यस्मिस्तत् । इतीत्थंभूतम् । अस्ति। अन्यत्तत्र द्वितीयं शङ्कराचार्यमतम् । ब्रह्मनिराकृति तेजोमयत्वादलिङ्गत्वान्निराकारं यस्मिस्तत् । इत्येवंविधम् । अस्ति ॥१६॥

**कतरदिति** । तत्र तयोस्तयोर्मतयोर्मध्ये । कतरत्किमतम् । सताम्। युष्माकं भवताम् । हृदये । अभिमतं प्रियम् । भवति । इत्यमुना प्रकारेण । पृष्टाः श्रीहरिणानुयुक्ताः । ते मुक्तानन्दादयो मुनयः । यथाशास्त्रं शास्वमनतिक्रम्य । सुनिश्चितं यथातथा। तं श्रीहरिम् । आहुः ॥१७॥

**साकारमिति** । हे हरे ।। यत्र रामानुजाचार्यमते। कृष्णाख्यम्। ब्रह्म। साकारं सदैव नित्यसिद्धदिव्याकारम् । उक्तम् । तन्मतम् । नोऽस्माकम्। प्रियं सम्मतम् । अस्ति। हि आसुरसम्पदाविष्टजनैर्महाचार्यतया सन्मतस्यापि शङ्कराचार्यस्य सिद्धान्तस्य सच्छास्त्रानुभवपर्यालोचनेन जनमोहनाय स्वतर्ककल्पितत्वदर्शनात् तन्मतं नास्माकं
प्रियतया सम्मतमस्तीत्यवधारणार्थ हि शब्देन प्रतीयते। ब्राकृतेः । तस्य परब्रह्मणः श्रीकृष्णस्य । ते तव। लब्ध्या प्राप्त्या । परमात्यन्तिकम् । निःश्रेयसं कल्याणम्। भवेत् ॥१८॥

**इतीति** । इत्यमुना प्रकारेण । तैर्मुक्तानन्दादिसाधुभिः । उक्त कथिते सति । प्रभुः। असी श्रीहरि । प्राहृष्टोऽतिमुदितः सन् । पुनर्भूयः। तान् साधून्। उवाच। हे मुनयः ।। युष्माकम् । यद्रामानुजाचार्यमतम् । प्रियम् । अस्ति । तत्तन्मतमेव । ममापि । प्रियम्। अस्ति ॥१९॥

**तस्येति** । इह सत्सङ्गे । अद्य साम्प्रतम् । सर्वेषाम् । भक्तानाम् । तस्य नराकृतेः श्रीकृष्णस्य । आप्तिरूपलब्धिः । वर्तते । तस्माद्भवत्प्राप्तसाक्षाच्छ्रीकृष्णात् । परमन्यत्तु । किञ्चनापि । ज्ञेयं शास्त्रश्रवणेन ज्ञातव्यम् । प्राप्यं प्रचुरसाधनैरधिगम्यं च । नैवास्ति ॥२०॥

**तथेति** । तथापि एवं सत्यपि। ससम्पर्दा दिव्यामायिकानेकसम्पत्तियुक्तानाम् । तस्य प्रत्यक्षश्रीकृष्णस्य । गोलोकमुख्यधाम्नां गोलोकाक्षरवैकुण्ठादिलोकानाम् । दिदृक्षा द्रष्टुमिच्छा । यस्य भक्तस्य । वर्तेत । प्रभोरस्यैव भगवतः । तेजस्वित्वस्य च कोटिसूर्यप्रतीकाशमित्यादिवचनेन शास्त्रे भगवतस्तथाश्रवणाद्भगवन्यूर्तेस्तेजोमयत्वस्येत्यर्थः । दिदृक्षा । वर्तेत ॥२१॥

**इंदूशस्येति** । इह सत्सङ्गे । ईदृशस्येत्थंविधभगवदैश्वर्यदनिच्छोः। भक्तस्य। त्राकृतौ। हरी स्वेन सम्प्राप्ते नराकारे भगवतीत्यर्थः । भगवन्निश्चयोऽयं साक्षाद्भगवानक्षरधामाधिपतिरस्तीत्येवंभूतो दृढनिर्णयः । अस्ति विद्यते । अथवा । नास्ति । इत्येतत् । पृच्छामि । हे सन्तः । । उत्तरं मत्प्रश्नप्रति वाक्यम् । वदत ॥२२॥

**सन्त इति** । तदैवंविधश्रीहरिवाक्यश्रवणसमकालम् । सन्तो मुक्तानन्दादयो मुनयः । ऊचुः । हे हरे ।। अस्य त्वदैश्वर्यदर्शनच्छोः साक्षाद्भवद्भक्तस्य हृदि इति शेषः । हरेः । तव निश्चयः । नास्त्येव । यद्यस्माद्धेतोः । असावेवंविधो भक्तः । कृष्णात् सकलैश्वर्यैकाश्रयात् साक्षाच्छ्रीकृष्णभगवतः । त्वत्तः । इतरदन्यत् । वस्त्वैश्वर्यादिकम् । दिदृक्षते द्रष्टुमिच्छति ॥२३॥

**हरिरिति** । तानेवमुत्तरयतः सतः। हरिः। आह। हे सन्तः ।। अस्यैवंविधभक्तस्य। अत्र भगवदैश्वर्यदर्शनच्छायाम् । कः । दोषः । अस्ति । कञ्चनापि दोषो न दृश्यते इत्यर्थः । यद्यस्माद्धेतोः । असौ। पुमान् भक्तः । कृष्णस्यैवा स्वेष्टदेवसाक्षाद्भगवत एव । धामादि। दिदृक्षति इतरत्तत्सम्बन्धभिन्नम्। न
च नैव दिदृक्षति ॥२४॥

**य इति** । यः । यस्य । सेवकः । भवेत्। सः। तस्य स्वस्वामिन एव । वैभवम् । दिदृक्षेच्चेद्रष्टुं वाञ्छेद्यनि। तहि । अत्र तथाविधदर्शविच्छायाम्। का हानि को वास्यानर्थः। प्रत्युत। असी तद्वैभवदर्शनच्छारूपः । गुण। । मतः ॥२५॥

**इतीति** । इत्यमुना प्रकारेण। तेन श्रीहरिणा। पृष्टाः । सन्तः । तं श्रीहरिम् । हे हरे।। सर्ववित्सकलशास्वसिद्धान्तज्ञः । भवान्। अस्य भवत्प्रश्नस्य। उत्तरम्। करोतु । इत्यमुना प्रकारेण । ऊचुः । तदा । हरिः । तान्। अब्रवीत् ॥२६॥

**भक्तस्येति** । भक्तस्य साक्षाच्छीकृष्णसेवकस्य । कृष्णधामादिदिदृक्षा। उचिता योग्या भवत्येव किन्तु । सा कृष्णधामादिदिदृक्षा । यत्र स्थाने। विधेया कर्तुं योग्या। तत्र स्थाने। नास्ति न कृता भवति । इति हेतोः । अयोग्यता तद्दिदृक्षाया अनुचितत्वं भवति ॥२७॥

यत्र कृष्णधामादि दिदृक्षा कर्तव्या तत्स्थानमाह । **साक्षादिति** । नराकारो मनुष्यसमानाकृतिः । साक्षात् । कृष्णः । भूतले । यत्र स्थाने। वर्तते तिष्ठति। तत्र स्थाने। एव। तस्य कृष्णस्य धामादि । सर्वम् । वैभवम् । भवति ॥२८॥

इममर्थमेव स्फुटबोधाय विविच्याह चतुर्भिः। **यदेत्ति**। यदा यस्मिन् समये। नृणाम्। श्रेयसे कल्याणं विधातुम् । कृपया निष्कारणापारकरुणया। अत्र धूलोके । प्रादुर्भवति स्वयंश्रीकृष्णः प्रादुर्भावं गच्छति । तदा । स्वधाम्ना । सह। गोलोकमध्यस्थस्वकीयाक्षरपदेन साकमित्यर्थः । परिवारेण पार्षदादिपरिजनेन च। सह जायते प्रादुर्भवति ॥२९॥

ननु यद्येवं तदा तत्तथा सर्वेषां कथं न दृश्यते तत्राह। **स्वस्येति**। स्वस्य सकलैश्वर्यसंपन्नस्याक्षरपदैकनाथस्य साक्षाच्छ्रीकृष्णस्य । ब्राकृतिता मनुष्यसमानाकारतयान्येभ्यः स्वदर्शनप्रदत्वम् । धाम्नः स्वस्याक्षरपदस्य। भौमत्वं भूलोकस्थभूमिविकारसौधादिसमानतया प्रदर्शयितृत्वम् । पार्षदानां स्वाक्षरधामस्थब्रहारूपपार्षदादिपरिजनानाम् । नरादिता मनुष्यादिसमानतया प्रदर्शित्वम् । आदिशब्देन ताक्षदिर्वाहादित्वेनेत्यादेर्ग्रहणं कार्यम् । इतीत्थम् । तस्य ब्राकृतिश्रीकृष्णस्य मोहनी अमायिकानामपि मायिकत्वप्रदर्शनरूपेण जनानां मोहोत्पादिका । मायालौकिका योगकलैव । ज्ञेया ॥३०॥

ननु यद्येवं भगवतस्तथात्वं तद्योगमायया न पश्यन्ति तर्हि कथमन्येषां तत्प्रतीतिः स्यादतः केऽपि तथा पश्यन्ति चेत्तर्हि तान्नो ब्रूहीत्यत्राह । **नृत्वेति** । तेषां प्रत्यक्ष श्रीकृष्णादीनाम् । नृत्वदिव्यत्वयोः । भेदः । सर्वथा । नास्त्येव । यद्यतो हेतोः । समाधिस्थाः साक्षाद्भगवत्कृपाजातसमाधिस्वातन्त्र्येण दिव्यदृष्टिर्ता प्राप्ता जनाः । तात्रयकृतित्वेन वर्तमानान् । भगवदादीनेव । दिव्यरूपानश्वरधामस्थसुन्दरामायिकाकारान् । विचक्षते पश्यन्ति । नयकृति हरिं सकलैश्वर्यसम्पन्नत्वेन दिव्यामायिकाकारत्वेन च भूमिस्थभूविकारः सौधादिकममायिकाक्षरपदत्वेन नयकृतिपार्षदादीनमायिकब्रह्मरूपदिव्याकारत्वेन च वीक्षन्ते इत्यर्थः ॥३१॥

**अत इति** । अतो हेतोः । यत्र स्थले । कृष्णः प्रत्यक्षः स्वयं श्रीकृष्णो भगवान्। भवेद्वर्तेत । तत्रैव । तस्य कृष्णस्य । सर्वशः । सर्वे। पार्षदाः। शक्तयो राधारमाद्याः । धामाश्ठरपदं च। सन्ति । इतीत्यमेव ।
अवगम्यतां बुध्यताम् ॥३२॥

ननु यदि ब्राकृतित्वेऽपि भगवान् सर्वथा दिव्यरूप एवास्ति ततो दिव्यस्य तस्य दिव्या एवोपचाराद‌योऽर्हाः स्युरेवंसति दिव्यरूपोऽसावत्रत्यमनुष्यभक्तदत्तमन्नादिप्रीत्या कथमुपादत्ते इति चेत्तथाविर्धास्तानपि ब्रह्मरूपान् विधाय स्वधाम्नि दिव्यं तल्लम्भयितुं तथा चरतीत्याह द्वाभ्याम् । **तस्मा इति** । तस्मै नराकृतये । भगवते । दर्त्त मनुष्यभक्तजनैरर्पितम् यत् । अन्नवस्त्रधनादि । तत् । स नराकृतिर्भगवान् । भक्तहिताय मनुजानां तैर्षा भक्तानां हितं कर्तुम् । कृपया । प्रीत्या । गृह्णात्युपादत्ते । वै ॥३३॥

**तदिति** । तत्स्वीकृतं तेन ब्राकृतिभगवताङ्गीकृतम् । सर्वम्। तदन्नादिकम्। दिव्यतां दिव्यभावम् । उपयाति प्राप्नोति । दाता व्राकृतिभगवतेऽन्नादिसमर्पयिता मनुष्यभक्तः । दिव्यदेहं ब्रह्ममयशरीरम् । अवाप्य प्राप्य । तद्दिव्यतामाप्तमन्नादिकम् । तद्धाम्नि साक्षाच्छ्रीकृष्णस्याश्चब्रह्मपदे । लभते ॥३४॥

**पीयूषेति** । इत्येवंविधाम् । तस्य श्रीहरेः । पीयूषकल्पाममृतसमानाम् । वाचम् । निशम्य । सदःस्थाः । भक्ताः । सकलाः । ते साधुजना मुक्तानन्दादयो मुनयः । गृहस्थाश्च । महान्तम्। तोषमानन्दम् । लब्ध्वा । तं स्वावासं व्रजन्तं श्रीहरिम् । प्रणमन्ति स्म सादरं नमश्चकुः ॥३५॥

> *स्वभक्तद्रोहरूपं तु स्वाक्षम्यमपराधकम् । सदैव दिव्याकारत्वं स्वस्य ब्रह्मपुरेशितुः ॥१॥*\
> *स्वस्यैकत्वं नराकारदिव्याकारत्वयोस्तथा । यो हरिः प्राह कृपया स क्रियान्मां स्ववल्लभम् ॥२॥*

--- 
### इति श्रीमदेकान्तिकधर्मप्रवर्तक श्रीहर्यैकान्तिकोपासक श्रीहरिकृष्णभगवत्सूनुरघुवीराचार्यविरचितार्या सेतुमालाख्यायां श्रीहरिवाक्यसुधासिन्धुटीकायामेकसप्ततितमस्तरङ्गः ॥७१॥


