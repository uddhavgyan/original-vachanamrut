---
title: "સંસ્કૃત"
---
## श्रीस्वामिनारायणाय नमो नमः । 
### महर्षि श्रीशदतानन्दमुनिविरचितम् । 
### श्रीहरिवाक्यसुधासिन्धावुपोद्घातप्रकरणम् । 

श्रीहरिर्जयति धर्मनन्दनः सर्वजीवहितमानुषाकृतिः । भक्तिपोषक उदारविक्रमो ब्रह्मधामपतिः पुरुषोत्तमः ॥१॥ 

गोलोकब्रह्मधाम्नो निरतिशयदयापूर्णमानन्दमूर्तिं 
पातुं सद्धर्मवर्त्मासुरगुरुविहितं भूतले कोसलेषु ॥ 
भक्तौ धर्मान्नृमूत्र्त्या समुदितमखिलप्राणिसंसारहारं 
कृष्णं ध्यायामि चित्ते कलिमलहरणं स्वामिनारायणाख्यम् ॥२॥ 

स जयति सहजानन्दस्वामी सत्यो जगद्गुरुः श्रीमान् । 
यत्पादाश्रयमात्रात् त्रुट्यति संसारबन्धनं सद्य: ॥३॥ 

निजाश्रितानां कृपया स पुंसामुन्मूलन् यसंशयजालमीशः । 
जगाद भूयांस्यनुभूतियूञ्जि साङ्गस्वभक्त्याढ्यवचोऽमृतानि ॥४॥ 

शतद्वयं सर्वहिताय वर्णैः स्पष्टैस्तु तेषामधिकं द्विषष्ट्या । 
यथाश्रुतं सद्भिरलेखि मुक्तानन्दादिभिः साधु यथामनीषम् ॥५॥ 

तावन्त्यहं वागमृतानि तस्य प्रभोर्निदेशेन तदीयतुष्ट्यै । 
सुसौष्ठवौदार्यमयैः सुपद्यैः स्फुटं शतानन्दमुनिर्दृभामि ॥६॥ 

