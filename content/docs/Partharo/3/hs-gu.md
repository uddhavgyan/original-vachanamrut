
### શ્રીહરિ અવતારનું પ્રયોજન - બદ્રિકાશ્રમમાં ઋષિઓ ને થયેલ શ્રાપ

આત્મીય (સ્વયંના દિવ્ય) સ્વરૂપે જ શ્રીહરિ પ્રગટ થયા — એમ શાસ્ત્રોમાં સાંભળવામાં આવે છે.
તેમના અવતાર (જન્મ) અને કર્મોની વાત હવે આરંભમાં સંક્ષેપરૂપે કહું છું. **॥૨૮॥**

મહર્ષિઓ <mark1>મરીચિ આદિ</mark1> એક વખત <mark1>બદરીવનમાં</mark1><mark1>નર-નારાયણ</mark1> પ્રભુનાં દર્શન માટે ગયા. **॥૨૯॥**

તેમને જોઈને પૂજા કરીને તે મહર્ષિઓ તેમની પાસે બેઠા, ત્યારે તે તપના હિત કરનારા પ્રભુએ તેમને મનુષ્યોના કલ્યાણ વિશે પૂછ્યું. **॥૩૦॥**

તેમણે કહ્યું કે પૃથ્વી પર અસુરોનો ઉપદ્રવ જન્મ લઈ રહ્યો છે, તેટલામાં ત્યાં<mark1>ધર્મ પોતાની મૂર્તિરૂપ પત્ની</mark1>સાથે આવી પહોંચ્યા. **॥૩૧॥**

તેમને જોઈને ભગવાન (ઉદ્ધવ સહીત) ત્યાં બેઠા હતા; તેમણે પોતાના <mark1>પિતા</mark1>નું સન્માન કરીને તેમને આસન પર બિરાજમાન કર્યા. **॥૩૨॥**

અને મુનિઓએ જે કહ્યું હતું તે વૃત્તાંત તેમને કહ્યો; ભગવાને તેને આદરપૂર્વક સાંભળ્યો અને તે બ્રાહ્મણો પણ નિર્વિકાર (શાંત) રહ્યા. **॥૩૩॥**

આ પ્રમાણે એકાગ્ર ચિત્તવાળા તે સૌ વચન સાંભળી રહ્યા હતા ત્યારે <mark1>કૈલાસથી મુનિ દુર્વાસા</mark1> તેમને જોવા માટે આવી પહોંચ્યા. **॥૩૪॥**

ભગવાનના શ્રીમુખ તરફ દ્રષ્ટિ સ્થિર કરીને તેમના વચનરૂપ અમૃતનું પાન કરતા તેઓ માનોકે સમાધિમાં સ્થિત હોય એમ, એ સમયે આવેલાને પણ જોઈ શક્યા નહીં. **॥૩૫॥**

<mark1>નારાયણ</mark1> પણ વાર્તામાં મગ્નમાનસ હોવાથી તેમને જોઈ શક્યા નહીં, ત્યારે તે મુનિએ પોતાને અપમાનિત માન્યો. **॥૩૬॥**

માનભંગથી ઉત્પન્ન થયેલા ક્રોધાગ્નિથી વશીભૂત થઈને તે મુનિએ ઊંચી ભુજા અને તર્જની ઊંચી કરીને તે સૌને શાપ આપ્યો. **॥૩૭॥**

આપ સૌએ મારું અહીં યોગ્ય સન્માન ન કર્યું, તેથી આપ સૌને શીઘ્ર જ મનુષ્યરૂપે અસુરી પીડા પ્રાપ્ત થશે. **॥૩૮॥**

તે સાંભળીને સૌ અચાનક વ્યગ્રચિત્ત થઈ ગયા, તરત જ ધર્મ ઊભા થઈને તેમને પ્રણામ કરીને ક્ષમા માગવા લાગ્યા. **॥૩૯॥**

અમે મહર્ષિ ! જાણીજોઈને આપનું અપમાન નથી કર્યું. આપ માનનીય છો તેથી આપે અમારા પર અનુગ્રહ કરવો જોઈએ. **॥૪૦॥**

આ પ્રમાણે ધર્મથી વિનયપૂર્વક પ્રાર્થના કરવામાં આવતાં તે બ્રાહ્મણે અનુગ્રહ કરતાં કહ્યું – હે ધર્મ ! મારા વચન સાંભળો. **॥૪૧॥**

મારો આ શાપ અજ્ઞાનથી આપેલો હોવા છતાં ક્યાંય અન્યથા નહીં થાય, પરંતુ આ<mark1>નારાયણ</mark1>છે તે(શાપ)થી તે આપ સૌને મુક્ત કરશે. **॥૪૨॥**

આ<mark1>દંપતીના (ધર્મ અને મૂર્તિના) પુત્રરૂપે</mark1> પૃથ્વી પર અવતરશે અને યુવાન મુનીશ્વર બનીને અસુરોથી અવશ્ય રક્ષણ કરશે. **॥૪૩॥**

આમ કહીને તેમણે પ્રભુને નમન કરીને પુનઃ શ્વેત પર્વત પર જવા માટે પ્રયાણ કર્યું, ત્યારે ભગવાને શાપથી ભયભીત થયેલા ધર્મને કહ્યું. **॥૪૪॥**

આ નિર્દોષ શાપને નિવારવા માટે હું ઈશ્વર છું છતાં આ શાપને મારી ઈચ્છાથી કારણસર સ્વીકાર કરું છું. **॥૪૫॥**

આ વર્ષમાં અધર્મ અને અસુરો કલિયુગથી બળ પ્રાપ્ત કરીને વૃદ્ધિ પામશે તેમના ઉચ્છેદની હું હમણાં ઈચ્છા રાખું છું.**॥૪૬॥**

કારણ કે હું આપનો પુત્ર બનીને તેમનો ઉચ્છેદ કરીશ અને મનુષ્ય બનેલા આપ સૌને નિ:શંક રક્ષણ કરીશ. **॥૪૭॥**

તેથી આપ સૌ ઈચ્છા પ્રમાણે પૃથ્વી પર મનુષ્યોમાં અવતરો અને ભય ન કરો. આમ પ્રભુથી કહેવામાં આવતાં ધર્મ આદિ સૌએ તેમને પ્રણામ કરીને મનુષ્યોમાં જન્મ ગ્રહણ કર્યો. **॥૪૮॥**