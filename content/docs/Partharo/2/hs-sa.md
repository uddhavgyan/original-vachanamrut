---
title: "સંસ્કૃત"
---
अस्ति श्रीमति <mark>गोलोके</mark> सर्वलोकविभूषणे । नित्याविर्भूतममलं कार्ष्णं धामोत्तमोत्तमम् ॥७॥ \
अप्रमेयमनाद्यं तं निर्गुणं नित्यमद्वयम् । अखण्डं सच्चिदानन्दरूपं मायातमः परम् ॥८॥ \
कोटिकोट्यर्कचन्द्राग्निप्रभाभासुरमुज्ज्वलम् । भक्तैरेकान्तिकैरेव प्राप्यं कृष्णप्रसादतः ॥९॥ \
यदुच्यते ब्रह्मपुरं ब्रह्म चामृतमक्षरम् । चिदाकाशं च परमव्योमाथ परमं पदम् ||१०|| \
<mark>
श्रीकृष्णो</mark> भगवाँस्तत्र सदा स्वामी विराजते । <mark>सप्रेमराधालक्ष्मीभ्यामर्च्यमानपदाम्बुजः </mark> ॥११॥ \
अक्षरात्माक्षरपरः सर्वकारणकारणम् । कर्ता नियन्ता सर्वेषां स्वप्रकाशश्च सर्ववित् ॥१२॥ \
नैकाण्डजननस्थानलयलीलश्च निर्गुणः । ब्रह्मभूतानन्तकोटिमुक्तोपास्याङ्घ्रिपङ्कजः ॥१३॥ \
मायापुरुषकालादिस्वशक्तिप्रेरको वशी । नैकब्रह्माण्डराजाधिराजः स्वच्छन्दवर्तनः ॥१४॥ \
कोटिकन्दर्पलावण्यो जलदश्यामसुन्दरः । अनर्घ्यदिव्यविविधवासो भूषणभूषितः ॥ १५ ॥ \
रत्नेन्दुसारमुकुटशेखरालिविराजितः । पूर्णशारदचन्द्रास्यमन्दहासमनोहरः ।।१६।॥ \
सदयाम्बुजपत्राक्षो मकराकृतिकुण्डलः । <mark1>गोपीगोपानन्दकरो</mark1> <mark>वेणुवादनतत्परः</mark> ॥१७॥\
अनेककोटिसूर्येन्दुप्रकाशातिप्रभोज्ज्वलः । चक्रादिभिर्मूर्तिमद्भिः सेवितश्च निजायुधैः ॥१८॥\
<mark1>श्रीदामाद्यैश्च नन्दाद्यैः</mark1> पार्षदप्रवरैस्तथा । अणिमादिभिरैश्वयैविद्याद्याभिश्च शक्तिभिः ॥१९॥\
अनन्तकल्याणगुणरत्नाब्धिर्दिव्यविग्रहः । संस्तूयमानचरितो मूर्तेश्च निगमैरपि ॥२०॥\
व्यूहस्य वासुदेवादेः केशवादेश्च धारकः । वराहाद्यवताराणां धर्ता भक्तजनेष्टदः ॥२१॥\
वेदादौ प्रोच्यते यश्च परंब्रह्म परात्परः । नारायणो वासुदेवस्तथा परमपूरुषः ॥२२॥\
परमात्मा च विष्णुश्च प्रधानपुरुषेश्वरः । परमेश्वर ईशेशः पुरुषोत्तम इत्यसौ ॥२३॥\
भगवानात्मनामात्मा वर्षे स भुवि भारते । प्रादुर्भवति सद्धर्मरक्षायै च युगे युगे ॥२४॥\
साम्प्रतं च कलेः प्राप्य बलं भुवि समेधितैः । असुरांशगुरुक्ष्मेशैः क्लिष्टं धर्म सुरक्षितुम् ॥२५॥\
अधर्म चोन्मूलयितुं पातुं भक्तानृषींञ्च सः । निजभक्तिं प्रथयितुं सर्वाभीष्टप्रदां पराम् ॥२६॥\
स्वदिव्यमूर्ती जनताचेतसां च समाधये । सकलैश्वर्यजुष्टेन जीवकल्याणकारिणा ॥२७॥\


