### तरंग १९७ - गढडा मध्य ६४ 

---
शकाब्दे विक्रमार्कस्य चन्द्राष्टवसुभूमिते । सहस्यशुक्लसप्तम्यां वचोऽमृतमिदं हरेः ॥१॥\
तत्र दुर्गपुरे दुर्ग उत्तमाख्यमहीक्षितः । वासुदेवालयस्यासौ वेद्यां पीठ उपाविशत् ॥२॥\
सितसर्वाम्बरं नानाभक्तसङ्घः परिश्रितम् । स्वयम्प्रकाशानन्दस्तमपृच्छदुदगाननम् ॥३॥\
अवतारा हरेः स्वामिस्तव सन्ति सहस्त्रशः । तेष्वस्ति तारतम्यं वा समानास्तेऽखिला अपि ॥४॥\
**श्रीहरिरुवाच -** \
मया व्यासकृता ग्रन्थाः सन्ति सर्वेऽपि संश्रुताः । तदर्थो निश्चितश्चास्ति पौर्वापर्यविचारतः ॥५॥ \
तत्रावताराः कृष्णस्य मत्स्यकूर्मादयोऽखिलाः । आविर्भूता यथाकार्य कृष्णस्तु भगवान् स्वयम् ॥६॥\
अतोऽवतारी कृष्णोऽन्येऽवतारा इति निश्चयः । स हीष्टदेवोऽस्त्यस्माकमुद्धवाध्वनि तिष्ठताम् ॥७॥\
बलिष्ठोऽप्यस्त्यसौ भीरुः काम्यपि ब्रह्मचर्यभाक् । शूरो ऽप्यतिदयोऽस्तीति चित्रमैश्वर्यमस्य हि ॥८॥ \
श्रीमद्भागवतीयेऽस्य स्कन्धे दशम आदितः । सन्त्युक्तानि चरित्राणि व्यासेन सकलान्यपि ॥९॥\
अतः प्रमाणं सोऽस्माकं स्कन्धोऽस्त्येव विशेषतः । भक्तिशास्त्रं चेष्टदेवमाहात्म्यस्यात्र वर्णनात् ॥१०॥\
यत्र कृष्णावताराणां वर्णनं तत्त्वतो भवेत् । ग्रन्थाः सर्वेऽपि ते मान्याः सन्ति सामान्यतो मम ॥११॥\
अथ तं ब्राह्मणो विद्वान् पुरुषोत्तम ईश्वरम् । नत्वा सदस्थः पप्रच्छ बद्धाञ्जलिप्टोऽस्मयः ॥१२॥\
श्रीकृष्णो भगवान् स्वीये त्वं परेऽक्षरधामनि । कीदृशो वर्तसे स्वामिन् ! ब्रह्माण्डेषु च कीदृशः ॥१३॥\
**श्रीहरिरुवाच -** \
ब्रह्मधाम्नि हरिः साक्षादस्ति दिव्यासनस्थितः । सेवितोऽनेकमुक्तौघैर्दिव्यानेकोपचारकैः ॥१४॥ \
सर्वेश्वरेश्वरः सोऽयं महाराजाधिराजवत् । वर्तते पूज्यमानांऽध्रिनैकब्रह्माण्डनायकैः ॥१५॥\
वर्तन्ते तेऽस्य चाजायां स्वातन्त्र्येण तु न क्वचित्त । यथा खण्डाधिपतयः सम्राजः सभयं तथा ॥१६॥ \
व्याप्नोत्येव स तत्रस्थो ब्रह्माण्डानि स्वशक्तिभिः । गगनस्थ इवोष्णाऽशुदेशान् सर्वान् मरीचिभिः ॥१७॥ \
एकोऽप्यनेकसङख्याकैः प्रयोजन वशाच्च सः । जायते ऽण्डेष्विच्छ्यैव स्वतन्त्रः स्वावतारतः ॥१८॥\
अनन्तैश्वर्यसम्पन्नोऽनन्तशक्तिपतिः स च । स्वशक्त्या सजति क्वापि ब्रह्माण्डानि सहस्रशः ॥१९॥\
लक्षशः कोटिशः क्वापि शतशश्चैकमेव वा । एवमेव हि संहारं स तेषां विदधाति च ॥२०॥\
स लये पृथिवीमेतां नयते परमाणुताम् । सर्गकाले पुनस्तां च करोत्येवातिविस्तृताम् ॥२१॥\
सविधुतो घनान् व्योम्नि प्रादर्भावयति क्वचित् । पुनस्तियेभावयति स्वशक्त्या तान् कदा च सः ॥२२॥\
अचिन्त्यवैभव: स्वामी स इत्थं वर्तते हरि । स एव भुवि कृष्णाख्यो प्राकृतिनिकटेऽस्ति वा ॥२३॥\
पूर्ण: कलाभिः सकलाभिरेष सेव्यो व एको भवतीति वित्त । 
पीत्वेति वाक्यामृतमस्य सर्वैः साकं तदीयैर्मुमुदे स विप्रः ॥२४॥ 

---

**इति श्रीहरिवाक्यसुधासिन्धौ शतानन्दविरचिते शताधिकसप्तनवतितमस्तरङ्गः ॥१९७॥६४॥**

